# Användarvillkor

## 1. Om tjänsten

Den här webbtjänsten erbjuds helt utan kostnad. Du får använda den fritt som slutanvändare.  För mycket användning kan bli beroendeframkallande. Gå ut och skåda.

## 2. Inga garantier

Tjänsten tillhandahålls i befintligt skick utan några som helst garantier. Inga garantier ges om tillgänglighet, korrekthet eller att tjänsten fungerar utan avbrott. Eftersom tjänsten helt beror på Artportalens API som har anropsbegränsningar (eng: rate limiting), så har även denna tjänst begränsningar i antalet anrop / sekund den kan hantera.

## 3. Data & integritet (EU GDPR)

Personuppgifter behandlas enligt gällande regler inom EU och Sverige, inklusive GDPR. En separat [personuppgiftspolicy](/about/personal-data-policy) beskriver hur personuppgifter behandlas.

## 4. Tillåten användning

Tjänsten är avsedd att användas av personer och via webbläsare i rimlig omfattning. Det är inte tillåtet att använda eller anropa tjänsten på sådant sätt att prestandan påverkas negativt för andra användare. Vid missbruk kan tillgången till tjänsten begränsas eller stängas av från anropande IP-adresser eller domännamn.

## 5. Ändringar och upphörande

Tjänsten är tänkt att löpande uppdateras och ändras. I länken till [changelog](/changelog) längst ner kan du se information om uppdateringar som har gjorts. Den är skriven på engelska pga anledningar. Tjänsten kan läggas ner utan förvarning.

## 6. Fri och öppen källkod (AGPL)

Den underliggande källkoden är licensierad under [GNU Affero General Public License (AGPL)](https://raw.githubusercontent.com/pacoispaco/microbirding/refs/heads/main/LICENSE). Dessa användarvillkor reglerar endast din användning av den tillhandahållna webbtjänsten.

Dina rättigheter och skyldigheter avseende källkoden — till exempel att kopiera, ändra och sprida den — bestäms av AGPL-licensen. AGPL-licensen reglerar bla. att om du kör eller modifierar tjänsten och gör den tillgänglig för andra över nätet, måste du tillgängliggöra din modifierade källkod under samma licens.

## 7. Godkännande

Genom att använda tjänsten bekräftar du att du förstår och accepterar dessa användarvillkor.
